---
name: Muíños da Molinera
updatedDate: 2025-01-05
slug: muino-1
ubicacion: Estrada Campo de Fútbol, nº 63
lugar: Ponte de Esteiro, Cesantes
coordenadas:
  lat: 42.293213
  lng: -8.607825
tipoloxia: Descoñecida
propiedade: Muíño de maquía
estado: Desaparecido, a vivenda que se mostra na fotografía ocupa o seu lugar. Xusto fronte a esta vivenda hai unha moa na rúa, posiblemente do muíño que aquí se atopaba.
entrevistas:
- "entrevista-1"
- "entrevista-2"
images:
- "/src/assets/images/muinos/molinera/foto1.jpg"
- "/src/assets/images/muinos/molinera/foto2.jpg"
- "/src/assets/images/muinos/molinera/foto3.jpg"
---

Ao seu carón houbo tamén un muíño eléctrico. Antes de existir o muiño eléctrico o dono do muíño de auga, Florencio Alfaya Pérez, foi o promotor da instalación dun muíño de vapor, segundo consta na matrícula industrial do arquivo histórico do Concello de Redondela, este peculiar inxenio estivo en funcionamento entre os anos 1919 e 1921.

Dado que este lugar é onde o señor Alfaya tivo os outros muíños (o de auga e o eléctrico), esta puido ser a localización do muíño de vapor. Pero isto último é só unha especulación.

Por outra banda, este muíño estaba a poucos metros da propia Ponte de Esteiro. Polo tanto, isto podería conlevar que este formase parte do chamado "Foro de los molinos y terrenos de Esteiro y de Ponte de Esteiro", ou máis ben, quedar xusto por fora, xa que o límite sinalado nos documentos é a referida ponte.

O muíño de maquía foi de gran importancia na zona por formar parte dun conxunto productivo de certa importancia, tanto polo número de xente que ía a moer, como porque contaba con empregados. Incluso chegou a moer para o exército millo e tamén centeo. O muíño contaba cunha poza nunha cota superior para acumular a auga preto do muíño.

Esta zona era o final da marisma de Sta. Mariña, polo que ás veces inundábase tanto que as pontes quedaban inutilizadas e para cruzar tiña que utilizarse unha chalana.